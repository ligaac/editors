# Reguli grup de studiu

## Descriere grup de studiu

Grupul de studiu este destinat pentru studenţii din Facultatea de Automatică şi Calculatoare cu scopul de a ne ajuta unii pe alţii atunci când nu ne putem descurca la o anumită materie \(sau mai multe :\)\) \). Pentru a ne respecta reciproc şi pentru a evita neînţelegerile, te rugăm să citeşti şi să aplici Regulile de bun simţ ale grupului. De asemenea, dacă vrei să faci o postare, iţi recomandăm să citeşti secţiunea "Cum postăm?" şi să fie mai usor pentru cei care vor să ajute să înţeleagă care este problema. 

## ❗ Reguli de bun simţ!

1. După cum se zice şi în titlu, trebuie să avem bun simţ. Aici căutăm rezolvări la probleme, nu creăm altele, învăţăm, nu criticăm. 😉 
2. Păstrăm o atitudine decentă și constructivă, fiecare poate să greşească, important este să ajungem la varianta corectă 👌 
3. Grupul nostru nu are ca scop încurajarea sau promovarea acţiunilor frauduloase a activităţii academice. Ne focusăm pe calitatea educaţiei şi dezvoltarea profesională ✌ 
4. Pentru evitarea notificărilor care doar ne distrag de la ceea ce facem, este interzisă orice formă de spam: reclame, link-uri, promovare personală etc.
5. Nu se vor tolera discuţiile defăimătoare sau jignitoare față de cadrele didactice sau orice alt personal auxiliar al facultății.
6. În cazul în care consideri că o postare încalcă regulile, poate fi raportată unui admin sau moderator pentru verificarea acesteia, eventual ştergerea ei.

## 📝 Cum postăm?

1. Gândeşte-te la un titlu sumar care să explice problema. Include detalii care i-ar ajuta pe ceilalţi să o înţeleagă şi să ajute. 
2. Dacă nu ştii un titlu potrivit, continuă să scrii corpul postării şi gândeşti titlul la final.
3. Gramatica şi punctuaţia sunt importante, e ceea îi face pe ceilalţi să citească sau nu postarea ta! 
4. Postările care se referă la o materie trebuie să aiba un început după modelul \[ &lt;SECŢIE&gt; &lt;AN&gt; &lt;MATERIE&gt; \]. Exemplu: \[CTI-RO II PDSS\].
5. Se permit postările ce au legătură cu disciplinele studiate în cadrul Facultății de Automatică și Calculatoare sau au legătură directă cu acest domeniu.
6. Pentru postările care conţin secvenţe de cod se foloseşte printscreen/pastebin/snipping tool, nu poze cu telefonul. Se încurajează utilizarea platformelor de tipul GitHub, GitLab, etc., pentru secvenţe de cod. Totodată, se pot crea versiuni live ale codului vostru cu tool-uri de tipul sqlfiddle.com, jsbin.com, etc.👌 


---
description: >-
  Te-ai trezit vreodată cu erori care mai de care mai ciudate și greu de
  înțeles? Citește mai jos cum poți să găsești ușor și rapid soluții pentru
  acestea!
---

# Cum căutăm erori?

Să o luăm cu începutul! Primul și cel mai important lucru când vine vorba de rezolvarea unei erori, este citirea ei. 

## Structura unei erori⚠️

Deși există mici diferențe în modul în care sunt afișate erorile în funcție de mediul de programare, structura erorii este, de cele mai multe ori, aceeași. 

Acestea sunt formate din **mesajul de eroare propriu-zis** \(error message\) ****și **stack-trace.**

![Eroare &#xEE;n Visual Studio](.gitbook/assets/image%20%283%29.png)

Mesajul de eroare îți spune, practic, care este problema, iar stack-trace îți spune la ce linie apare acea eroare sau librăria vizată. ****

_În exemplul de mai jos, mesajul de eroare se află în coloanele „Code” și „Description”, iar din stack-trace face parte doar coloana „Line”._

## Cum caut soluția? 🧐

La o simplă căutare pe Google vei obține mii de rezultate, însă multe dintre ele nu vor avea legătură cu eroarea ta.

Ca să obții cele mai bune rezultate la căutarea pe Google, încearcă variantele de mai jos:

### **1. Citește eroarea și folosește informația relevantă**

Vorbeam mai sus de stack-trace. De cele mai multe ori, informația din această parte e specifică programului scris de tine și nu e relevantă în căutarea soluției.

_Spre exemplu, eroarea ta este la linia 13, dar aceeași eroare este, în codul colegului, la linia 78, programele fiind diferite. Dacă tu vei copia textul din stack-trace, vei obține toate rezultatele care care **conțin cuvinte** din acel text, dar care nu vor fi neparat relevante pentru tine, ci doar îți vor consuma timpul._

De cele mai multe ori, **mesajul erorii** îți va oferi tot ce ai nevoie pentru căutare. Dacă ai un cod de eroare, ca în exemplul de mai sus, folosește-l în căutare. Șansele să găsești articole cu acea eroare sunt mari.

### 2. Adaugă cuvinte cheie

Dacă încă ai prea multe rezultate care nu îți sunt neapărat utile, introdu și alți termeni relevanți pentru căutarea ta.

Care pot fi aceste cuvinte cheie?

* limbajul de programare
* mediul de programare



![](.gitbook/assets/image%20%283%29.png)

În cazul exemplului de mai sus, poți să cauți în browser următorul text:

_visual studio CS0650 error_ 

_c\# CS0650 error_ 

_visual studio c\# CS0650 error_

Bineînțeles, în loc de codul erorii poți introduce textul acesteia.

### 3. Salvează site-urile 

Poate deja știi care sunt site-urile care oferă soluții bune la problemele ce pot apărea în programare. 

Dacă nu, uite câteva dintre acestea:

* [Stack Exchange](https://stackexchange.com/) 
* [Tutorialspoint](https://www.tutorialspoint.com/)

Cu timpul vei observa și singur care sunt site-urile care te ajută și la care poți apela direct când ai o problemă, fără să mai fii nevoit să faci alte căutări.

Sper că ți-am fost de ajutor! 🤗


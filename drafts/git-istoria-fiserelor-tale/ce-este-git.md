---
description: >-
  Află ce este Git, de ce îl folosim, cine îl mai folosește și de cine a fost
  creat.
---

# Ce este Git?

Git este un **Sistem de Versionare** a codului sursă. În termeni simpli, acesta știe să rețină modificări în codul tău sursă.

![Imagine de pe git-scm.com](../../.gitbook/assets/image.png)

De exemplu, lucrând la proiectul tău, în timp faci modificări în diferite locuri, unele lucruri mai ajung să se strice, dar tu ții minte că acum o săptămână bucata aia de cod mergea perfect, dar nu știi ce ai făcut greșit de acum nu mai merge. Aici git te poate ajuta să revii la codul de atunci și să vezi ce modificări ar fi putut cauza probleme.

Bineînțeles, Git nu ar fi atât de folositor dacă nu l-ai putea folosi cu colegii tăi de proiect. De aceea, Git este structurat ca un sistem distribuit - adică atât codul sursă cât și toate versiunile lui anterioare sunt prezente pe calculatoarele tuturor care lucrează la proiect. Platforme de genul [**GitHub**](https://github.com/), [**GitLab**](https://gitlab.com) ****sau [**BitBucket**](https://bitbucket.com) facilitează acest proces.

{% hint style="warning" %}
**Atenție:** A **nu** se confunda Git cu platformele GitHub, GitLab, etc. Git este un sistem de versionare iar platformele respective facilitează procesul de distribuire a codului sursă.
{% endhint %}

## Cine folosește Git?

Pe scurt, aproape toată lumea. Chiar dacă mai există alte sisteme asemănătoare \(Clearcase, SVN, Mercurial, etc.\), Git este de departe cel mai folosit. [Google](https://android.googlesource.com/), [Apple](https://github.com/apple), [Microsoft](https://github.com/Microsoft), și astea sunt doar câteva.

## Cine a inventat Git?

Git este inventat chiar de **creatorul** [**Linux**](https://github.com/torvalds/linux), [Linus Torvalds](https://en.wikipedia.org/wiki/Linus_Torvalds). El a inventat Git deoarece a întâmpinat chiar problemele de care am povestit mai înainte - sute de oameni doreau să contribuie la Linux, iar din mai multe probleme întâmpinate în distribuirea codului sursă și versionare, el a inventat Git.

## De unde vine numele?

Depinde de dispoziție. [Citește ce a răspuns Linus](https://github.com/git/git/blob/master/README.md) la această întrebare \(vezi ultimul paragraf\).


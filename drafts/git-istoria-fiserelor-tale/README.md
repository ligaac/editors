---
description: Cel mai folosit sistem de versionare a codului sursă.
---

# Git - Istoria fișerelor tale

## O scurtă introducere

Să zicem că avem de lucrat la un proiect pentru facultate. Cerința proiectului este destul de simplă: 

> În echipe de câte 3 persoane, fiecare echipă are de realizat o aplicație web care caută meme-uri pe internet și le afișează.

Fiind un proiect în echipă, trebuie să ne împărțim fiecare sarcini ca să meargă treaba mai repede. De asemenea, nu putem lucra toți de pe același calculator, deci fiecare trebuie să lucrăm pe calculatorul nostru. În ultimul rând, trebuie să putem avea toți același proiect pe care lucrăm.

Bineînțeles, pentru a rezolva aceste probleme, după ce scriem ceva cod și suntem siguri că ce am făcut funcționează, putem arhiva proiectul și îl trimitem la ceilalți colegi de echipă. Nu? Ei bine, nu chiar. Dacă am face așa, există 2 opțiuni: tot timpul 2 membri ai echipei așteaptă după codul celuilalt, sau atunci când cineva trimite codul la ceilalți, ei apoi trebuie să verifice care sunt modificările și să le integreze la ei. Apoi din nou ei trebuie să își integreze codul celuilalt, și tot așa...

Acest proces ar fi extrem de epuziant... dar de aceea există **Git**!

## Ce vom învăța

**Ce este git?** Vom trece pe scurt prin definiția Git, de ce avem nevoie de el, cine îl mai folosește și vom afla cine l-a creat.

**Cum instalăm Git.** Vom trece prin procesul de instalare atât pe Windows, Mac și Linux.

**Primii pași în Git.** Vom inițializa un proiect cu `git init`, vedem care sunt comenzile de bază și vom încerca să înțelegem procesul de lucru cu git.

**Colaborarea în Git.** Vom folosi GitHub pentru a putea colabora cu alți colegi, vom crea branch-uri noi, vedem ce este `git merge` , `git pull` , `git fetch` , etc.

## De ce avem nevoie

Nu prea multe, conexiune la internet \(pe care o ai deja dacă citești asta\), un calculator, fie el cu Linux, MacOS sau Windows, și cel mai important, **dorința de a învăța**!

